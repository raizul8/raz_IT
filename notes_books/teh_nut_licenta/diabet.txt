Glucide - 50-60%
Asigurarea tuturor principiilor nutritive, în cantităţi cât mai apropiate de cele ale omului
sănătos, pornind de la premiza că individul diabetic este o persoană condiţionat sănătoasă. Astfel,
glucidele vor reprezenta 50–60% din raţia calorică ( sunt autori care recomandă ca glucidele+lipidele
mononesaturate să nu depăşească 60–70% din raţia calorică – recomandări din 1994 ). Se preferă
glucidele complexe, care se digeră şi se absorb mai lent, evitând astfel creşteri brutale ale glicemiei.
Zahărul este formal contraindicat, dar majoritatea statelor îl acceptă în alimentaţie, cu condiţia de a nu
depăşi 5–7% din raţia calorică şi a fi administrat mai ales după prânzuri complexe, cu conţinut crescut
în fibre alimentare; când ne referim la hidrocarbonaţi ( HC ) ar fi bine să folosim următorii termeni :
zaharuri ( substanţe zaharoase, ce conţin 1–2 molecule ), amidon şi fibre alimentare. Ar trebui
abandonaţi termeni precum zaharuri simple, HC complecşi şi HC rapizi, termeni care nu sunt bine
definiţi.


Lipidele 25–30%
vor atinge 20–30% din raţia calorică, funcţie de valorile colesterolului seric. Se vor
restrânge lipidele saturate la maxim 10% din raţia calorică; colesterolul va fi limitat la maxim
300 mg/zi, cu scăderea lui în trepte, la 200 mg/zi, apoi 100 mg/zi, în cazul în care colesterolemia se
menţine crescută. ADA şi the National Cholesterol Education Program’s Adult Treatment Panel III
au recomandat un colesterol LDL ţintă în diabet <100 mg/dl. Pentru a scădea LDL ( colesterolul
plasmatic ), grăsimile saturate pot fi reduse, dacă se doreşte şi scăderea în greutate, sau pot fi înlocuite
cu grăsimi mononesaturate, dacă scăderea în greutate nu este o altă ţintă terapeutică.
Grăsimile polinesaturate vor asigura 10% din raţia calorică, cu accent important pe acizii
graşi ω3 ( acidul eicosapentaenoic, docosahexaenoic ). Ei se găsesc în grăsimea din peşte, în uleiuri
vegetale cum ar fi : sămânţa de in şi uleiul din sămânţă de in, uleiul de canola şi în nuci. Acizii graşi
ω3 au acţiune antiaterogenă demonstrată, scad trigliceridele, au efecte benefice asupra agregării
plachetare şi trombogenicităţii. Creşterea ingestiei de acizi graşi ω3 pare să fie foarte benefică pentru
subiecţii cu diabet. Aceşti acizi nu cresc glicemia, dar va fi monitorizat şi LDL colesterolul, care ar
putea creşte.



Proteinele 15–20%
vor acoperi la pacienţii fără nefropatie diabetică 15–20% din raţia lor calorică. La
pacienţii cu DZ există o creştere a turnover-ului proteinelor, care scade numai după echilibrarea
metabolică cu medicaţie orală sau cu insulină. Pacienţii cu DZ tip 2 obez şi regim alimentar
hipocaloric necesită o suplimentare a proteinelor, cu creşterea acestora spre 1 g/kg corp/zi ( nu mai
mult decât normal ), putându-se atinge 100 g de proteine/z

In raţia alimentară, proporţia proteinelor animale trebuie să fie de 1/2-1/3 din totalul aportului
proteic.




Glucidele
Impărţirea caloriilor pe principii nutritive
– Glucidele sau hidraţii de carbon asigură 50–60% din caloriile zilnice ( 3–5 g/kgc/zi, faţă de
4–8 g/kgc/zi la nediabetici ) reprezentând 120–350 g HC/zi. ( Prin arderea unui gram de HC se
eliberează 4 calorii ). Cantitatea de hidrocarbonaţi consumată zilnic va fi deci aproape normală, dar se
vor prefera cei cu absorbţie lentă ( pâine, făinoase, cartofi, etc ).
După conţinutul în hidrocarbonaţi, alimentele se clasifică astfel :

- alimente ce conţin 5% glucide :
legume : varză, conopidă, sparanghelul, lăptucile, spanacul, păpădia, ştevia, andivele, ardeii
graşi, vinetele, dovleceii, roşiile, bamele, castraveţii, fasolea verde, ridichile, ciupercile;
fructe : pepenele verde, coacăzele, fragii, portocalele, grapefruit, mandarinele, lămâile,
afinele;

- alimente ce contin 10% glucide :
Legume : morcovi, ceapă, praz, sfeclă, ţelină, mazăre verde, carote, varză de Bruxelles;
Fructe : căpşunile, zmeura, murele, merele, piersicile, vişinele, cireşele, strugurii, nucile,
alunele;

- alimente ce contin 20% glucide :
Legume : cartofii, fasolea uscată fiartă, lintea şi mazărea uscată fierte;
Fructe : bananele, perele bergamote, prunele, strugurii;
Dintre celelalte alimente bogate în glucide utilizate în mod frecvent în alimentaţie, menţionăm :
- Pâinea - ce conţine 50g HC la 100g;
- Pastele făinoase - ce conţin 20g HC la 100g, când sunt cântărite fierte;
- Mămăliga pripită - ce conţine 10g HC la 100g;
- Laptele şi brânza de vaci - ce conţin 4g HC la 100g;
Alimentele folosite de diabetici se pot împărţi în 3 categorii :
a. Alimente consumate fără restricţie ( necântărite ): legumele şi fructele cu conţinut sub
5 g HC%
b. Alimente cântărite consumate zilnic : pâinea ( 50% HC ); făinoasele şi cartofii fierţi ( 20%
HC ), orezul, grişul ( 20% HC fierte ); leguminoasele uscate ( 50% HC nefierte ); fructele ( 10% HC );
legumele cu conţinut peste 5% HC, laptele, caşul, urda, brânza de vaci ( 4% HC );
c. Alimente interzise : zahărul, prăjiturile cu zahăr, bomboanele, ciocolata, rahatul, halvaua,
siropurile, biscuiţii cu zahăr şi miere, fructele cu conţinut peste 20% HC ( strugurii, prunele,
bananele ), băuturile răcoritoare cu zahăr.
Când există posibilitatea automonitorizării, se pot permite şi aceste alimente, postprandial, cu
eventuală suplimentare a terapiei


Pentru o mai bună alcătuire a regimului unui bolnav cu diabet zaharat, putem împărţi
principalele alimente care conţin glucide în cinci grupe :
- Laptele, brânza de vaci, iaurtul - ce conţin 4% g HC;
- Fructele - ce conţin 10-15% g HC;
- Cartofii şi pastele făinoase - ce conţin 20% g HC;
- Pâinea - ce conţine 50% g HC;
- Mămăliga pripită - ce conţine 12% g HC;

Indiferent de cantitatea de glucide prescrisă, se consideră că un bolnav de diabet are nevoie
zilnic de :

- 250ml lapte..................................................10g HC
- 300g fructe cu 10%......................................................30g HC
- 800g legume cu 5%......................................................40g HC
Total......80g HC
Restul glucidelor vor fi completate din pâine, cartofi, brânză de vaci, etc.

De exemplu, cantitatea de 200g HC poate fi asigurată din :
- 300g mere...................................................30g HC
- 250g cartofi fierţi...........................................50g HC
- 250g lapte....................................................10g HC
- 250g brânză de vaci.........................................10g HC
- 200g pâine....................................................100gHC
Total....200gHC


- Lipidele. Vor asigura 25–30% din raţia calorică. Prin arderea unui gram de lipide se
eliberează 9 calorii. Consumul de colesterol nu trebuie să depăşească 300 mg/zi

- Proteinele. Reprezintă 15–20% din raţia calorică, sau 0,8–1,2 g/kgc/zi. Se vor evita
regimurile hiperproteice de altădată, care grăbeau instalarea complicaţiilor renale. Prin arderea unui
gram de proteine se eliberează 4 calorii.
Din totalul de proteine ingerate, se recomandă ca 50% să fie de origine animală ( carne, brânză,
albuş, lapte ), restul de 50% fiind de origine vegetală ( pâine, cartofi, leguminoase, cereale ).
La copii, se vor asigura 1,3–1,5 g/kgc/zi necesare creşterii şi dezvoltă






























